<?xml version="1.0" encoding="utf-8" standalone="yes" ?>
<rss version="2.0" xmlns:atom="http://www.w3.org/2005/Atom">
  <channel>
    <title>The Portal of Knowledge</title>
    <link>https://alamot.github.io/%CE%B5%CF%84%CE%B9%CE%BA%CE%B5%CF%84%CE%B5%CF%82/%CE%BF%CE%B9%CE%BA%CE%BF%CE%BB%CE%BF%CE%B3%CE%AF%CE%B1/index.xml</link>
    <description>Recent content on The Portal of Knowledge</description>
    <generator>Hugo -- gohugo.io</generator>
    <language>en-us</language>
    <atom:link href="https://alamot.github.io/%CE%B5%CF%84%CE%B9%CE%BA%CE%B5%CF%84%CE%B5%CF%82/%CE%BF%CE%B9%CE%BA%CE%BF%CE%BB%CE%BF%CE%B3%CE%AF%CE%B1/index.xml" rel="self" type="application/rss+xml" />
    
    <item>
      <title>Interspecific competition (available in greek only)</title>
      <link>https://alamot.github.io/interspecific_competition/</link>
      <pubDate>Wed, 17 Nov 2010 00:00:00 +0000</pubDate>
      <guid>https://alamot.github.io/interspecific_competition/</guid>
      <description>&lt;p&gt;Ο &lt;em&gt;διαειδικός ανταγωνισμός (interspecific competition)&lt;/em&gt; είναι μια μορφή ανταγωνισμού κατά τον οποία άτομα διαφορετικών ειδών αγωνίζονται για έναν ή περισσότερους περιοριστικούς πόρους (λ.χ. χώρο, τροφή, νερό, φως, θρεπτικά συστατικά, αναπαραγωγικό σύντροφο, αποφυγή θήρευσης) σε ένα οικοσύστημα. Ο διαειδικός ανταγωνισμός μπορεί να έχει σημαντική επίδραση στο μέγεθος των πληθυσμών των ειδών, στη δομή των βιοκοινωνιών (αριθμός, ποικιλία ειδών και πρότυπα κατανομής) και τελικά, στην εξέλιξη των ειδών μέσω της φυσικής επιλογής.
Καθώς τα μεγέθη των πληθυσμών των ανταγωνιστών αυξάνουν, ο ρυθμός αύξησης του πληθυσμού ενός είδους θα περιορισθεί, είτε επειδή θα έχει πρόσβαση σε λιγότερους περιοριστικούς πόρους (&lt;em&gt;ανταγωνισμός εκμετάλλευσης, exploitative competition&lt;/em&gt;), είτε λόγω των αρνητικών συνεπειών των άμεσων αλληλεπιδράσεων με τους ανταγωνιστές &lt;em&gt;(ανταγωνισμός παρεμβολής, interference competition)&lt;/em&gt;.&lt;/p&gt;

&lt;p&gt;Η &lt;em&gt;αρχή του ανταγωνιστικού αποκλεισμού (competitive exclusion principle)&lt;/em&gt;, που προτάθηκε το 1932 από το Ρώσο βιολόγο Georgy Gause, ισχυρίζεται ότι &lt;em&gt;«δεν μπορούν να συνυπάρξουν δύο είδη τα οποία θα καταλαμβάνουν την ίδια ακριβώς οικοθέση»&lt;/em&gt;. Η ανταγωνιστική αλληλεπίδραση μεταξύ τους θα προκαλέσει αισθητές επιβαρύνσεις στην επιβίωση, την αύξηση ή/και την αναπαραγωγή αμφότερων των ειδών. Τις περισσότερες φορές, όμως, το ένα είδος επηρεάζεται αρνητικά σε μεγαλύτερο βαθμό και μπορεί να οδηγηθεί σε εξαφάνιση.&lt;/p&gt;

&lt;p&gt;Η οικοθέση είναι ένας πολυδιάστατος χώρος που καθορίζεται από τις τιμές που καταλαμβάνει ένα συγκεκριμένο είδος στο σύνολο των βιοτικών και αβιοτικών παραμέτρων που εκμεταλλεύεται.&lt;/p&gt;

&lt;p&gt;Συνύπαρξη συγγενικών ειδών είναι εφικτή με &lt;em&gt;διαφοροποίηση της οικοθέσης (niche differentiation)&lt;/em&gt;, οπότε προκύπτει η απαιτούμενη μείωση της επικάλυψης των οικοθέσεων μέσω &lt;em&gt;εξειδίκευσης στη χρήση των περιοριστικών πόρων (resource specialization)&lt;/em&gt; ή μέσω &lt;em&gt;χωρικής μετατόπισης (spatial displacement)&lt;/em&gt; με διαμερισματοποίηση του ενδιαιτήματος.
Έτσι το αποτέλεσμα της δράσης του ανταγωνισμού είναι ο περιορισμός του εύρους (χωρικού, χρονικού κ.λ.π.) εκδήλωσης της συμπεριφοράς του εκάστοτε πληθυσμού. Όταν ένα είδος είναι περισσότερο δραστήριο προς το ένα άκρο της περιβαλλοντικής διαβάθμισης, όπου εκδηλώνεται η συγκεκριμένη συμπεριφορά, ο χώρος που απομένει για το ανταγωνιστικό είδος περιορίζεται προς το άλλο άκρο. Η απόκλιση που προκαλείται στο φαινότυπο μέσω των μεταλλάξεων και της φυσικής επιλογής για να μειώσει τις συνέπειες του ανταγωνισμού είναι γνωστή ως &lt;em&gt;μετατόπιση χαρακτήρα (character displacement)&lt;/em&gt;.&lt;/p&gt;

&lt;p&gt;Σε μερικές περιπτώσεις, ένα τρίτο είδος παρεμβάλλεται προς ζημία ή όφελος των ανταγωνιζομένων ειδών, προκαλώντας μετατόπιση των ισορροπιών.  Για παράδειγμα, σε μία εργαστηριακή έρευνα που έγινε, η συνύπαρξη μεταξύ δύο ανταγωνιστικών ειδών βακτηριών κατέστη εφικτή με τη χρήση φάγων που παρασιτούσαν στο ισχυρότερο από τα δύο είδη, με αποτέλεσμα τη μετατόπιση της ισορροπίας σε τέτοιο σημείο, ώστε και τα δύο είδη να κατορθώνουν να έχουν βιώσιμους πληθυσμούς. Παρόμοια αποτελέσματα έχουν τεκμηριωθεί για πολλές φυσικές κοινότητες ως συνέπεια της δράσης ενός &lt;em&gt;θηρευτή κλειδιού (keystone predator)&lt;/em&gt; που νέμεται το εκάστοτε ανταγωνιστικά ανώτερο είδος.&lt;/p&gt;
</description>
    </item>
    
  </channel>
</rss>